# rps-1001

連登包剪揼大賽工具小精靈。

🚧 參賽密文工廠：<https://ngfhk.github.io/rps-1001/>

原文：[《想認真舉辦連登包剪揼大賽 有興趣快入》](https://lih.kg/3773399)

## 設計原則

1. 保障私隱
2. 保密拳手出拳策略
3. 公開透明
4. 有趣
5. 保障遊戲公平（防作弊）

## 賽制 v0.2.1

1. 單敗淘汰制
2. 出賽順序依報名次序排行
3. 遊戲人數不足 $2^n$ 時，將會於第一輪晉級首 $2^n - P$ 名報名嘅拳手
   1. $P$ 為參賽人數；$n$ 為最小整數，使得 $2^n \ge P$
   2. 例子 1：$P = 9$，$n = 4$，$2^n = 16$，晉級首 $7$ 名拳手
   3. 例子 2：$P = 8$，$n = 3$，$2^n = 8$，無需特殊晉級
   4. 例子 3：$P = 1001$，$n = 10$，$2^n = 1024$，晉級首 $23$ 名拳手
4. 每盤一鋪過
5. 如果出現「無限平手」情況，兩位拳手會被「合體」並同時晉級
   1. 理論上如果所有人出拳策略都係一樣，就可以出現全世界冠軍嘅情況
6. 拳手可以有限度地自訂出拳策略，呢個部分下面再詳細講

### 出拳策略(拳策)詳情

1. 不提供隨機出拳模式，強調人類自由意志，每拳都係由你親自決定
2. 拳手要提供「拳序」，例如咁：✊✋✌️✊✋
   1. 限制：1-100「拳」
3. 考慮到有可能用完「拳序」，所以會提供以下循環選項：
   1. 窮盡後重頭開始
   2. 每盤重頭開始
4. 拳手可以自訂「拳策」私隱
   1. 如選擇不公開，「拳策」將會保密
   2. 出拳**順序**無論如何都會被公開，以保證遊戲公平

詳見 [PlayerRpsConfig](PlayerRpsConfig.py)。

一般嚟講，如果可以俾拳手寫 code 自訂「拳策」，咁就最自由、有趣，
但係咁樣就會：

1. ~~增加我工作量~~ 令工具小精靈、以至賽制變得極之複雜（因為要限制運算空間/時間）
2. 為 IT 狗提供額外些微優勢

## 「拳策」收集原則

1. 工具小精靈會處理「拳策」，用 public key 加密，只有我可以用 private key 解密
2. 拳手要自行張貼加密「拳策」至相關主題
3. 拳手要自行保管「拳策」
4. 如拳手於同一主題內多次張貼加密「拳策」，以最後一次為準
